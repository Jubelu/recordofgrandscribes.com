<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="2685.3">
  <style type="text/css">
  </style>
</head>
<body>
   <p class="MsoNormal" style="text-align: justify; text-justify: inter-ideograph; margin-top: 12.0pt; margin-bottom: 12.0pt">
                        <span lang="LA">
                            <font size="2" face="Verdana">Domino et digne reverendo 
                            Suessionensi episcopo GOSLENO, SUGERIUS, Dei patientia beati Areopagitae 
                            Dionysii abbas vocatus, Jesu Christi qualiscunque servus, Episcopo episcoporum 
                            episcopaliter uniri. </font>
                        </span>
                    </p>
                    <p class="MsoNormal" style="text-align: justify; text-justify: inter-ideograph; margin-top: 12.0pt; margin-bottom: 12.0pt">
                        <span lang="LA">
                            <font size="2" face="Verdana">Confert eorum deliberationi et 
                            judicio et nos et nostra subjici, quorum universali judicio odibilis et amabilis 
                            diversa diversis promulgabitur censura, cum nobilis vir sedebit in portis cum 
                            senatoribus terrae. Eapropter, virorum optime, etiam si cathedra non 
                            contulisset, cujus totus sum in eo cujus totus es tu, nec si plus quaeris, plus 
                            habeo, serenissimi regis Francorum Ludovici gesta approbatae scientiae vestrae 
                            arbitrio delegamus, ut quia nobis communiter promovendis et promotis 
                            benignissimus exstitit Dominus, ego scribendo, vos corrigendo, quem pariter 
                            amabamus, pariter et decantemus et deploremus. Neque enim charitati repugnat 
                            etiam beneficiis comparata amicitia, cum qui inimicos diligere praecipit, amicos 
                            non prohibeat. Duplici ergo, et, licet dispari, non tamen opposito beneficii et 
                            charitatis debito, excidamus ei monumentum aere perennius, cum et ejus circa 
                            cultum Ecclesiarum Dei devotionem, et circa regni statum mirabilem stylo 
                            tradiderimus strenuitatem cujus nec aliqua temporum immutatione deleri valeat 
                            memoria, nec a generatione in generationem suffragantis Ecclesiae pro impensis 
                            beneficiis orationum desistat instantia. Valeat celsitudo vestra inter coeli 
                            senatores feliciter episcopari. </font>
                        </span>
                    </p>
  
</body>
</html>
